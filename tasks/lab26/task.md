# Лабораторна робота №26

## Абсолютні методи визначення ключових слів у природних текстах, засновані на кластеризації

### Завдання

Використовуючи програми, для кількох обраних текстів із відомим Вам змістом знайти ключові слова як слова із найбільшими значеннями параметра $R \gg 1$ або інших параметрів на зразок $\Gamma$, $k_31$, $k_32$ та ін., виписати їхні статистичні параметри (ранг, абсолютна частота, відносна частота, $R$, ...); проаналізувати параметри кластеризації стандартних стоп-слів (the, of, on, ... в англійській мові) та їхні позиції в списку ключових слів. Порівняти список ключових слів із тим, що випливає з логіки тексту та Вашими інтуїтивними уявленнями про ключові слова.


### Порядок виконання роботи

1. Опрацюйте теорію за темою розпізнавання слів за методом кластеризації слів у тексті (див. конспект лекцій і наукові статті).

2. Оберіть для дослідження 2&ndash;4 природні тексти різними мовами.

3. Використовуючи програму +NG.metrics\_R (скрипт `ng-metrics` для `nlp-wine`), для обраних Вами текстів випишіть 10&ndash;20 (залежно від розміру тексту) ключових слів.
Це слова з найбільшими значеннями параметра кластеризації $R \gg 1$.

4. Для цих слів за допомогою тієї ж програми отримайте їх позиції та часи їх очікування.

5. Випишіть статистичні параметри визначених Вами ключових слів (ранг, абсолютна частота, відносна частота, $R$) для кожного тексту.
Запишіть отримані значення в таблицю (наприклад, зі словами по рядках і значеннями отриманих показників по стовпцях).
У звіті порівняйте список ключових слів із тим, що випливає з логіки тексту та Вашими інтуїтивними уявленнями про поняття ключових слів і про зміст даного тексту.

6. Використовуючи одну з програм +NG.metrics\_R\_avg (скрипт `ng-metrics-avg` для `nlp-wine` **ще не готовий**), знайдіть параметри $R$, усереднені по всіх словах у тексті, для 5&ndash;10 текстів.
Для цього оберіть режим «слова», періодичні граничні умови (PBC) і частотний фільтр у межах $F_{min}$ = 10&ndash;30, залежно від розмірів текстів.
Що довший текст, то більше значення $F_{min}$ можна обрати.
При цьому слова, які не проходять частотний фільтр (тобто мають нижчу частоту), не будуть враховані в аналізі та розрахунку середнього параметра кластеризації слів.

7. Знайдіть ті самі параметри кластеризації для групи рандомних текстів, узявши їх із однієї з текстових баз (рандомізовані тексти, тексти мавпи Міллера, тексти Саймона та ін.) або використайте раніше генеровані Вами рандомні або рандомізовані тексти.

8. Порівняйте середні параметри $R$ для наповнених змістом і рандомних текстів.
Чи можна використати цей метод для того, аби розрізнити природні (семантично наповнені) та рандомні (семантично порожні) тексти?
Чи потрібні для цього знання мови, якою написані тексти?

9. Використовуючи програму +NG.metrics\_Z\_R etc (скрипт `ng-metrics-ext` для `nlp-wine` **ще не готовий**), порівняйте списки перших 10&ndash;20 ключових слів для одного або двох текстів, знайдених за іншими параметрами клас­теризації $R$, $\Gamma$, $k_{31}$, $k_{32}$ та ін. Який із цих параметрів, на Вашу думку, найліпше знаходить ключові слова?

10. Використовуючи програму +NG.metrics\_R&RT (скрипт `ng-metrics-rt` для `nlp-wine` **ще не готовий**), у якій параметри кластеризації розраховано з поправками на моделювання поведінки рандомних текстів, повторіть дослі­дження за попереднім пунктом.
Оцініть за списками ключових слів для тих же текстів, наскільки моделювання рандомних текстів і розгляд додаткових параметрів кластеризації удосконалює пошук ключових слів, порівняно з пунктами 2 і 5.

11. Висновки до лабораторної роботи повинні містити аналіз і порівняння отриманих Вами результатів.

Додаткові завдання (необов'язкові, замість захисту):

1. Використовуючи програму +NGrams\_program codes\_keywords1 із [лабораторної роботи №27](../lab27/task.md) (скрипт `ngram-program-codes-java` для `nlp-java` **ще не готовий**), знайдіть список ключових слів для обраного Вами тексту програмних кодів.
Тексти програм можна взяти з [лабораторної роботи №6](../lab6/task.md) або обрати тексти власних програм.
Наскільки, на Вашу думку, адекватним є одержаний список ключових слів, виходячи зі змісту програми? 

2. Використовуючи програму +NGrams\_program codes\_keywords2 із [лабораторної роботи №27](../lab27/task.md) (скрипт `ngram-program-codes-csharp` для `nlp-wine` **ще не готовий**), порівняйте списки перших 10&ndash;20 ключових слів для обраного Вами тексту програмного коду, які були знайдені за різними параметрами кластеризації $R$, $\Gamma$, $k_{31}$, $k_{32}$.
Для цього оберіть опцію «методи кластеризації».

3. Оберіть дослі­джу­ва­ний програмний текст і текстову базу програмних кодів (не менше за 500&ndash;1000 текстів).
Знову використовуючи програму +NGrams\_program codes\_keywords2 (скрипт `ngram-program-codes-csharp` для `nlp-wine` **ще не готовий**), випишіть список перших 10&ndash;20 ключових слів для обраного Вами тексту програмного коду, які були знайдені за абсолютним методом TF-IDF.
Для цього оберіть опцію «метод TF-IDF».
