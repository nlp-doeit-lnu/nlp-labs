# Лабораторна робота №23

## Характеристика повторюваності лінгвістичних елементів у тексті

### Завдання

Використовуючи видану локально розміщену програму ++repetition3.3jar (скрипт `repetition_parameter` для `nlp-java`), вивчити характеристику повторюваності для кількох природних і рандомних текстів, генерованих в попередніх лабораторних роботах.

### Порядок виконання роботи та вказівки до оформлення звіту

1. Звіт повинен містити титульну сторінку, текст завдання, коротку теоретичну частину, опис виконання роботи, опис і аналіз результатів і висновки. 

2. У теоретичній частині коротко опишіть, що таке характеристика повторюваності, як її розраховують і які її основні практичні застосування (див. додану літературу, зокрема конспект лекцій, а також розділ 1 і підрозділ 2.2 статті 1Repetition Characteristic for Single Texts2021.pdf).

3. Оберіть два природні тексти різними мовами і згенеруйте два рандомні тексти різних типів (найліпше використати тексти, генеровані в попередніх лабораторних роботах [№14](../lab14/task.md) і [№16](../lab16/task.md)).

*Зауваження 1*. Як і у всіх решті лабораторних роботах, слід чітко зазначити в звіті, які саме тексти було обрано!

*Зауваження 2*. Якщо Ви раніше виконували [лабораторну роботу №16](../lab16/task.md), то вимога обрати для генерування ті типи рандомних текстів, які є відмінними від типів, досліджених у цій лабораторній роботі!

4. Ознайомтеся з програмою +repetition3.3jar (скрипт `repetition_parameter` для `nlp-java`).
Дослідіть за допомогою програми +repetition3.3jar.
Оберіть основний режим програми «A set of characters» і режим розрахунку повторень «plus 1 and first repetition».  
Зробіть висновки про поведінку параметра повторюваності зі зростанням розмірів текстів для різних типів текстів.

5. Додатково побудуйте залежності $v(t)$ для кількох інших режимів роботи програми (режим «A set of words» для аналізу повторень слів у довільній комбінації з режимами «врахування лише перших повторень або всіх повторень» і «1 бал або N балів за повторення»).

6. Порівняйте характеристики повторюваності $v(t)$ для різних типів текстів в обраних Вами режимах.  
Зробіть додаткові висновки щодо поведінки параметра повторюва­ності зі зростанням розмірів текстів для різних типів текстів і обраних Вами режимів роботи програми.

7. Висновки повинні містити короткий аналіз особливостей Ваших даних і графіків і схожості або відмінності поведінки характеристики повторюваності для природних і рандомних текстів.
