# Лабораторна робота №15

## Дослідження базових лінгвістичних властивостей рандомних символьних послідовностей

### Завдання

1. Для досліджень використати рандомні та рандомізовані тексти, генеровані в [лабораторній роботі №14](../lab14/task.md).

2. Дослідити усереднений по всіх словах параметр $R$ кластеризації слів у цих текстах і усереднений по всіх словах параметр $\gamma$ кореляцій слів у них.

3. Дослідити ті ж параметри для такої ж кількості природних текстів, написаних різними мовами.

4. Зробити висновки стосовно схожості або відмінності параметрів $R$ і $\gamma$ для природних і рандомних або рандомізованих текстів.

### Порядок виконання роботи

1. Вивчіть теоретичні відомості, пов’язані з рандомними текстами, кластеризацією та кореляціями слів у текстах.
Дослідження параметра $R$ кластеризації слів докладніше описано в [лабораторній роботі №26](../lab26/task.md), а дослідження параметра $\gamma$ кореляцій --- в [лабораторній роботі №28](../lab28/task.md).

2. Оберіть для дослідження рандомні та рандомізовані тексти, згенеровані Вами раніше в [лабораторній роботі №14](../lab14/task.md).
А саме, в цій роботі вже було згенеровано по одному тексту з орієн­тов­ними розмірами $L \sim$ 100 000 слів або  $L \sim$ 500 000 букв таких типів:

    - глобально рандомізований текст на лінгвістичному рівні слів;

    - текст мавпи Міллера;

    - текст Маркова;

    - текст Саймона;

    - текст Поля;

    - глобально рандомізований текст на лінгвістичному рівні букв (символів);

    - глобально рандомізований текст на лінгвістичному рівні речень;

    - локально рандомізований текст на лінгвістичному рівні слів;

    - текст мавпи Міллера у режимі «однакова частота букв»;

    - текст мавпи Міллера у режимі «лінійна рангова залежність частоти букв»;

    - текст мавпи Міллера у режимі «логарифмічна рангова залежність частоти букв».

    Отже, сумарно Ви матимете 11 рандомних і рандомізованих текстів для подальших досліджень.

3. На додаток, оберіть для дослідження природний текст, який було взято Вами для рандомізації, і ще 10 додаткових природних текстів різними мовами.
Для вибору текстів можете використати текстову базу в підпапці «diff languages\_268texts» кореневої папки «smaller corpora\_diff languages» в архіві «+main text corpora2023-24.zip».  
Сумарно Ви матимете 11 природних текстів.

4. Оберіть по одному природному та рандомному (або рандомізованому) тексту.
У цих текстах знайдіть слова з найвищою (або однією з найвищих) абсолютною частотою $F$ (типу слова «the» в англійських текстах), для яких статистика найбагатша, --- або слова з найвищими показниками кластеризації $R$ (такі можуть трапитися лише в природних текстах), але також із достатньо високою частотою $F$ (скажімо, не меншою за $F$ = 50&ndash;100).
Для визначення частот $F$ і параметрів $R$ слів у тексті можете програму +NG.metrics\_R (скрипт `ng-metrics` для `nlp-wine`) із [лабораторної роботи №26](../lab26/task.md).

5. Користуючись програмою +FA010 (скрипт `fluctuation_analysis` для `nlp-wine`) із [лабораторної роботи №28](../lab28/task.md), визначте показники степеня $\gamma$, які описують кореляції для згаданих вище високочастотних слів у двох досліджуваних текстах.

Зробіть висновок стосовно наявності чи відсутності довгосяжних кореляцій для обраних Вами слів у природному і рандомному текстах.
Нагадуємо, що $\gamma$ = 0.5, якщо кореляції відсутні або короткосяжні, і $\gamma \>$ 0.5, якщо кореляції довгосяжні.

6. Зберіть усі досліджувані тексти (11 природних і 11 рандомних текстів) в єдину папку і використайте одну з програм +NG.metrics\_R\_avg1,2 (скрипт `ng-metrics` з `nlp-wine` **ще не готові**) із [лабораторної роботи №26](../lab26/task.md).

Порівняйте усереднені по всіх словах параметри $R$ і $\gamma$, а також відповідні с.к.в. $\Delta R$ і $\Delta \gamma$ для природних і рандомних текстів.
Які висновки випливають з цих даних?
Чи існує кластеризація слів у природних і в рандомних текстах?
Нагадуємо, що випадок відсутності кластеризації описується рівністю $R \approx 1$, а випадок наявності кластеризації --- нерівністю $R \> 1$.

7. Коротко ознайомтеся з інтерфейсом і роботою програми +FA&R\_all words(symbols)\_py (скрипт `FAR` для `nlp-python` **ще не готовий**) із [лабораторної роботи №28](../lab28/task.md).
Помістіть всі 22 досліджувані Вами тексти в папку «corpus» програми.
Почергово опрацюйте кожен із цих текстів даною програмою.

Порівняйте найперше величини параметрів $R$ і $\gamma$ для природних і рандомних (або рандомізованих) текстів і зробіть належні висновки.
Зокрема, чи помітні відмінності величин $R$ і $\gamma$ для природних і рандомних текстів?
Чи можна використати ці відмінності для розрізнення цих альтернативних типів текстів?

8. У висновку підсумуйте отримані результати.
Вкажіть, чи можна використовувати параметри $R$, $\gamma$ і споріднені параметри для того, аби відрізнити рандомні тексти, позбавлені змісту, від природних текстів, які наповнені змістом, --- навіть не знаючи мови та синтаксису цих текстів?
