# Лабораторна робота №39

## Визначення характеристик лінгвістичних мереж 

### Завдання

Використовуючи програму +LingvoNetworks&KWs, для кількох природних текстів знайти головні параметри лінгвістичних мереж, побудованих на цих текстах.
Оцінити, чи має місце для цих мереж явище тісного світу. 

### Порядок виконання роботи

1. Опрацьовуєте теорію за тематикою мереж, лінгвістичних мереж, а також явищ перколяції, тісного світу і безмасштабності мереж.

2. Використовуючи програму +LingvoNetworks&KWs (скрипт `linguistic-network` для `nlp-java`), для обраних Вами текстів побудуйте лінгвістичні мережі.

Для цього задайте частотний фільтр ~ 5&ndash;10, залежно від розміру тексту.
Для вибору мереж букв або слів оберіть відповідно опції «слова» або  «букви», а також довжину n-грам n = 1.
Оберіть тип сусідства (радіус сусідства range = 2, «сусідство в реченні» або обидва режими одночасно).
Решту опцій оберіть за бажанням.
Однак врахуйте, що режим «зваженого графу» та режим «обмеженого графу» (тобто перевірки статистичної значущості та відсутності випадкового сусідства) значно збільшать час розрахунків.

У звіті чітко вкажіть обрані Вами опції та тексти.

3. Після розрахунків збережіть списки основних параметрів лінгвістичних мереж для режимів «слова» та «букви» (дані внизу на основній панелі програми).

4. Виходячи з теоретичних міркувань, установіть, чи Ваші мережі описуються явищем тісного світу.

5. Розрахуйте та збережіть статистичні параметри сусідства в мережах (панель «Linguistic Metrics»).
Побудуйте графіки pmf(k) і ccmf(k), де k –-- це ступінь вузла.
Обираючи почергово різні (лінійний або логарифмічний) масштаби по осях абсцис і ординат, з’ясуйте, який саме характер має функція cdf(k) в обох режимах «слова» та «букви».

6. Повторіть усі описані вище дослідження для випадку n = 2.

7. Повторіть ці дослідження для обраного Вами тексту будь-якою іншою мовою (наприклад, ієрогліфічними мовами для режиму «букви» або «символи»).

8. Висновок до лабораторної роботи повинен містити короткий опис зробленого, аналіз і порівняння отриманих даних, а також висновки про наявність чи відсутність явища тісного світу для різних випадків і математичний характер статистичних розподілів pmf(k) і ccmf(k).
