# Лабораторна робота №7Б

## Закони статистичної лінгвістики для лексичних n-грам у тексті

### Завдання

Використовуючи програму +proj6stats&plots (скрипт `ngram`), дослідити закони статистичної лінгвістики (див. лабораторні роботи [№2](../lab02/task.md) і [№3](../lab03/task.md)) на лінгвістичному рівневі слів для окремих випадків словесних (тобто лексичних) n-грам із n = 1&ndash;5 для довільного тексту з бази.
Побудувати спільну статистику для цих n-грам.

### Порядок виконання роботи та вказівки до оформлення звіту

1. Вимоги до оформлення звіту див. у [лабораторній роботі №2](../lab02/task.md).

2. У теоретичній частині зверніть увагу на особливості рангових залежностей, частотних розподілів і закону зростання словника для лексичних n-грам.
Рангова залежність $F(r)$, лексичний спектр pmf($F$), залежність кумулятивної ймовірності від частоти ccmf($F$) і залежність розміру словника від розміру тексту для слів наближено описуються степеневими функціями, тобто для цих залежностей виконуються відповідно перший і другий закони Ціпфа, закон Парето та закон Гіпса.
Ці ж закони загалом справджуються для випадків n = 2, n = 3, ... .
Водночас, зі зростанням n рангова залежність для n-грам поступово стає пологішою, тобто показник $\alpha$ першого закону Ціпфа дещо зменшується.
Нарешті, теорія передбачає, що спільна статистика для всіх n-грам із n = 1–5 ліпше (точніше, якісніше) описується степеневими законами, аніж окремі статистичні дані для n = 1, n = 2, n = 3, ... .

3. Оберіть один текст деякою мовою.
Користуючись програмою +proj6stats&plots (скрипт `ngram`) із [лабораторної роботи №2](../lab02/task.md), виконайте розрахунки статистики для окремих випадків n = 1, n = 2, ..., n = 5.
Збережіть ці статистичні дані та експортуйте їх у програму, в якій Ви будете будувати та аналізувати графіки.

4. Зобразіть графічно окремі рангові залежності $F(r)$ для лексичних n-грам (n = 1, 2, 3, 4, 5) у подвійному логарифмічному масштабі (беремо логарифм по осях абсцис і ординат --- перевіряємо гіпотезу про степеневу залежність $F(r)$).

5. Виконайте лінійну апроксимацію залежностей $F(r)$ для різних n, побудованих у цьому масштабі, випишіть значення коефіцієнтів нахилу прямих (тобто, коефіцієнтів Ціпфа $\alpha$ з протилежним знаком), а також коефіцієнтів лінійної кореляції за Пірсоном $R$.

6. Побудуйте всі залежності $F(r)$ у подвійному логарифмічному масштабі, разом із лінійними апроксимаціями, на єдиному графіку.

7. Порівняйте значення $R$, отримані лінійною апроксимацією в подвійному логарифмічному масштабі, для випадків різних n.
Чи залежить якість апроксимації від n?
Якщо залежить, то як вона змінюється зі зростанням n?
На цій підставі зробіть висновки про характер залежності $F(r)$ та його поведінку зі зростанням n.

8. Порівняйте значення параметра $\alpha$, отримані лінійною апроксимацією в подвійному логарифмічному масштабі, для випадків різних n.
Чи залежить параметр $\alpha$ від n?
Якщо залежить, то як він змінюється зі зростанням n?

9. *Додаткові завдання (необов'язкові до виконання, замість захисту)*:

    - виконайте завдання за пунктами 4&ndash;8 для розподілу кумулятивної ймовірності частоти ccmf($F$) (закону Парето).
    Тут для кожного значення n слід порівняти якість лінійної апроксимації в масштабі $\log{(ccmf)} = f(\log{F}) (перевірка гіпотези про степеневу залежність ccmf($F$)).
    Як змінюється співвідношення між параметрами $R$ зі зростанням n?
    На цій підставі зробіть висновок про незмінність або зміни характеру залежності ccmf($F$) зі зростанням n. 
    Як змінюється значення нахилу прямої лінії (тобто параметра закону Парето $k$) зі зростанням n?
    На цій підставі зробіть висновок про незмінність або зміни параметра $k$ зі зростанням n.
    
    - виконайте завдання за пунктами 4&ndash;8 для залежності розмірів словника $V$ від довжини тексту $L$ (закону Гіпса).
    Тут для кожного значення n слід порівняти якість лінійної апроксимації в масштабі $\log{V} = f(\log{L}) (перевірка гіпотези про степеневу залежність $V(L)$).
    Як змінюється співвідношення між параметрами кореляції за Пірсоном $R$ зі зростанням n?
    На цій підставі зробіть висновок про незмінність або зміни характеру залежності $V(L)$ зі зростанням n. 
    
    - Як змінюється значення нахилу прямих ліній $V(L$) (тобто, параметр $\theta$ закону Гіпса) зі зростанням n?
    На цій підставі зробіть висновок про незмінність або зміни параметра  Гіпса $\theta$ зі зростанням n.

10. Використовуючи ту саму програму, побудуйте спільну статистику для всіх лексичних n-грам із n = 1, 2, 3, 4 і 5.
Збережіть результати та побудуйте спільну рангову залежність $F(r)$ для всіх n-грам із n = 1–5.
Побудуйте відповідний графік залежності $F(r)$ у подвійному ­логарифмічному масштабі (беремо логарифм по осях абсцис і ординат, тобто перевіряємо гіпотезу про степеневу функцію $F(r)$).

11. Виконайте лінійну апроксимацію згаданої залежності $F(r)$.
Порівняйте якість цієї апроксимації з якістю лінійних апроксимацій, виконаних окремо для різних n від 1 до 5, виходячи з величин відповідних коефіцієнтів кореляції Пірсона.
Випишіть ці коефіцієнти $R$, а також коефіцієнти нахилу прямих ліній, які з точністю до знаку дорівнюють параметрові α першого закону Ціпфа.
У якому випадку проаналізовані залежності $\log{F(\log{r})} є ближчими до прямої лінії, тобто залежності $F(r)$ ближчі до степеневої залежності: у випадку окремих статистик для n = 1, 2, ... --- чи у випадку спільної статистики для n = 1&ndash;5?

12. Порівняйте величини параметра α першого закону Ціпфа для усіх випадків окремих статистик для n = 1, 2, ... та для випадку спільної статистики для n = 1&ndash;5.

13. Висновки повинні містити короткий аналіз отриманих Вами результатів.
