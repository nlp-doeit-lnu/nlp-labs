# Лабораторна робота №2

## Закон Гіпса для лексики окремих текстів

### Завдання

Використовуючи програму +proj6stats&plots, на лінгвістичному рівневі слів дослідити виконання закону Гіпса для обраних Вами текстів у лабораторній роботі №1.
Провести дослідження для уніграм ($n = 1$) за різних опцій (умов).

### Порядок виконання роботи та вказівки до оформлення звіту

1. Звіт має містити титульну сторінку, текст завдання, коротку теоретичну частину, опис виконання завдання, висвітлення та аналіз одержаних результатів і висновок. 

2. У теоретичній частині сформулювати закон Гіпса і співвідношення між показниками степеневих законів лінгвістичної статистики $\alpha$, $\beta$, $k$, $\theta$.

3. Ознайомитися із вкладкою «Гіпс» програми +proj6stats&plots.

4. Провести дослідження для уніграм ($n = 1$) за різних умов:

    - фіксована позиція біжучого вікна;

    - фіксований розмір біжучого вікна (режим вивчення параметра TTR &mdash; type-to-token ratio);

    - змінні розмір вікна і позиція біжучого вікна.

5. Змінюючи початкові дані програми (розміри вікна, крок його переміщення та ін.), отримати за кожної з умов по кілька варіантів даних для аналізу.
Із отриманих даних обрати три найбільш інформативні, на Вашу думку, варіанти наборів параметрів біжучого вікна.

6. Для режимів «фіксована позиція біжучого вікна» і «змінні розмір вікна і позиція біжучого вікна» побудувати графіки залежності розмірів словника $V$ від розмірів тексту $L$ в звичайному і подвійному логарифмічному масштабах.

7. Використовуючи лінійну апроксимацію даних в подвійному логарифмічному масштабі, знайти числові значення коефіцієнту нахилу $\theta$.
Порівняти відповідні коефіцієнти кореляції для обох режимів.
У якому режимі коефіцієнт кореляції найвищий, тобто графік $\log{V}(\log{L})$ найближчий до лінійного?

8. У звіті вказати значення основних кількісних параметрів графіків, а також загальну статистичну інформацію про апроксимацію.

9. Перевірити виконання співвідношень між показниками степеня $\alpha$, $\beta$, $k$ з лабораторної роботи №2 і одержаним зараз показником степеня $\theta$ для даного тексту.

10. Перевірити виконання закону Гіпса для кількох інших текстів тою ж мовою і текстів з мов іншим родин.
Порівняти значення коефіцієнтів $\theta$ для цих текстів і мов.
Які з цих мов можна вважати синтетичними, а які аналітичними, виходячи з Ваших даних?

11. Висновок повинен містити аналіз отриманих результатів.
